# Hoofdstuk 8

- Hoe wordt e-mailverkeer beschermd door de wet van 13 juni 2005 op de elektronische communicatie?
-> In beginsel wordt e-mailverkeer beschermd door de wet van 13 juni 2005 op de elektronische communicatie. Artikel 124 van die wet stelt verbodsbepalingen in, met name het verbod om:

- kennis te nemen van het bestaan van informatie van alle aard die via elektronische weg is verstuurd en die niet persoonlijk voor 'hem' bestemd is ;
- de personen te identificeren die bij de overzending van de informatie en de inhoud ervan betrokken zijn ;
- kennis te nemen van gegevens inzake elektronische communicatie en met betrekking tot eenandere persoon ;
- informatie, identificatie of gegevens die met of zonder opzet werden verkregen, te wijzigen, te schrappen, kenbaar te maken, op te slaan of er enig gebruik van te maken.
-> Deze verbodsbepalingen dienen voornamelijk om de privacy van de betrokkenen en de integriteit van de gegevens te beschermen.
-> Niemand mag met opzet en zonder toestemming kennis nemen van het bestaan van informatie van alle aard die via elektronische weg is verstuurd en die niet persoonlijk voor hem is bestemd.
-> Het is evenmin toegestaan om met opzet de personen te identificeren die bij de overzending van de informatie en de inhoud ervan betrokken zijn. Alleen in welbepaalde gevallen die worden opgesomd in de wet is het toegelaten om toch kennis te nemen van het bestaan van die informatie.
-> Het eerste en het tweede lid gaan over de overbrenging tussen twee personen, terwijl het derde lid gaat om gegevens inzake elektronische communicatie en met betrekking tot een andere persoon.
-> Het derde lid omvat dus meer, het gaat ook om handelingen verricht op een netwerk. Van belang is ook het vierde verbod dat maakt dat het wijzigen, schrappen, kenbaar maken, opslaan of op enige wijze gebruik maken van informatie, identificatie of gegevens zonder dat hier enig opzet mee gemoeid is, strafbaar is.
-> Al deze handelingen worden strafrechtelijk gesanctioneerd.
-> Maar artikel 125 van diezelfde wet bepaalt dat artikel 124 niet van toepassing is wanneer de wet het stellen van de bedoelde handelingen toestaat.
